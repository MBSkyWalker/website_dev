Міфи та альтернативи психотерапії
На Заході психотерапія все ще практикується так, нібито існують експерти з психічного здоров’я, які знають більше про розум своїх пацієнтів, ніж самі пацієнти. Їх пацієнти можуть бути заохочуваними говорити про себе, свої насущні труднощі, незадовільні емоції, порушені відносини та неблагополучні історії. Як тільки причини негараздів досліджені і емоції «провентильовані», пацієнти можуть заохочуватися до того, щоб зробити певні зміни у поведінці. Використовується психологічний жаргон на кшталт «залежна особистість», «нарцисична особистість», «розширений», «мотиваційний дефіцит»… Такий хід подій може бути корисним для деяких пацієнтів, тому що будь яка система, яка пропонує надію відновлення контролю над життям людини є кращою ніж відчуття безпомічності та безнадії. Завжди буде потреба в ліках для того, щоб лікувати психічні захворювання. Але невротичне страждання здорових людей не є хворобою; це різновид неосвіченості.
На Заході немає істинно-динамічної психотерапії. Усі західні психотерапії статичні. Вони всі оперують, як і антропологічний функціоналізм, який вийшов з моди, статичним поглядом на «Я». Люди віддають перевагу простим відповідям на свої проблеми. «Я невротик! Я шинкейшицю! Це все пояснює!» На усі психологічні проблеми дивляться як на ті, які можуть бути збагненими в рамках єдиної системи з одним виміром. Але психіку треба розуміти у контексті ситуацій, які постійно змінюються, а не як зафіксований конструкт. Проблема полягає в том, що всі ми динамічно змінюємося – подібно до погоди. Мало користі в тому, щоб створювати детальну мапу середньої погоди на рік – напрямки вітру, підйоми та спади температури зранку і звечора. Ось чим є опис характеру особистості. Ось чим є психіатричний діагноз. Нам було би більш корисним знати погоду в певний час, наприклад, сьогодні, або прямо зараз. Східно з цим, в будь який даний момент часу ми можемо діяти з нашої здібності шинкі [тривожно-помисливої спрямованості характеру – М.Б.] або ні. Занадто багато клієнтів купили повний пакет «шинкі». 
Місіс Г. дрімає дома протягом дня. Вона хоче побороти своє дрімання, яке вона сприймає, як невротичний прояв. Вона вважає, що ця звичка є симптомом. Увечері, коли я узнав про її дрімотну «проблему», я запитав її чи могла би вона задрімати в цей день під час її інтенсивного тренування. Вона не могла б. Тому я сказав їй, що вона зцілена. «Але ж тільки на цей день» - відповіла вона. Авжеж. Це єдине зцілення, яке можливе. Ми, люди, бажаємо гарантії того, що не тільки сьогодні безпечно, але також протягом усіх «завтра». Через декілька місяців після того я зателефонував місіс Г. навмання для того, щоби дізнатися чи дрімала вона сьогодні. В той день вона також була зцілена від своєї дрімотної звички.
Місіс К. страждала від труднощів підніматися зранку, але вона встала о 5.30 і 6.00 ранку для підготовки до інтенсивного тренінгу Конструктивного Життя. І вона енергійно вставала кожного ранку протягом тренінгу. Вона також була зціленою. Можливо не назавжди. Але на сьогодні. «Дрова ніколи не стають попілом» - Дзен-коан. Зараз дрова, а зараз попіл.
Небезпека терапії за допомогою інсайтів не так вже і відрізняється від небезпеки поведінської або фармакологічної терапій. Людина вчиться шукати «реальне» джерело небажаних емоцій, настанов, імпульсів (в мозку, в підсвідомому або ще десь). Чим більше вона відчуває успіху в пошуку «реальної» причини проблеми, тим більше вона схильна шукати в цьому напрямку знов наступного разу, коли з’явиться проблема. Такий пошук може відволікати людину від того, щоб зробити дію, яка виправляє ситуацію. Людина стає залежною від пошуку і виправлення, або сама, або за допомогою терапевта. Різниця із КЖ-підходом в тому, що людина помічає некомфортні почуття або будь що [будь які прояви внутрішнього досвіду – М.Б.] і продовжує своє життя – без залежності від ліків, або терапевта, або інсайту; нема потреби в «перемозі» над проблемою для того, щоби знову почати життя.
Будьте обережні з ідеєю про те, що якщо ми розуміємо тривожність (навіть в стилі Конструктивного Життя), то ми можемо використовувати її або перенаправляти, або викоренити. Моє відчуття значення «розуміння тривожності» - це «прийняття її існування як частини реальності», а не «осягнення її джерел» або «аналіз її компонентів». Ліки необхідні для психічних розладів, але дуже велика кількість поведінки, яка сфокусована на емоціях, невірно сприймається як розлад. Лікування за певними формулами і протоколами може працювати для багатьох хвороб тіла, але для роботи з невротичними розладами необхідна індивідуалізація. Занадто багато професіоналів психічного здоров’я намагаються використати будь який метод, який базується на усередненій формулі, який вони вивчили в школі, з усіма своїми клієнтами. 
Описуючи внесок Д.Т.Сузукі, головної фігури в процесі введення Дзен-буддизму на Захід, Шимонура (1986) робить два зауваження, які також в цілому доречні для процесу введення японських психотерапій на Захід. По-перше, він стверджує, що там, де є фундаментальна різниця в підходах, будь яка спроба реструктурувати систему у західних термінах неминуче призведе до непорозуміння і викривлення. Я впевнений, що цей пункт повністю може бути прикладений до розуміння частин Моріта-терапії та Найкан у Конструктивному Житті, як це відбувається із Дзен-буддизмом. Спроби вписати Моріта-терапію і Найкан у західну психотерапевтичну рамку скоріше за все не будуть успішними у зв’язку з наявністю фундаментальних розходжень між східними і західними системами терапії. Так, як Моріта, так і західні поведінкові психотерапії кидають виклик думкам і переконанням клієнтів раціональним чином, використовуючи вправи, завдання, поради і досвід. Але західні терапії використовують такі зміни для того, щоби прямо вплинути на почуття. Налагодження почуття, кінець кінцем, є тим, чого від них хочуть їх клієнти. КЖ, з іншого боку, стверджує, що існує щось більш бажане, ніж просто тимчасове полегшення невротичних страждань. На відміну від західних психотерапій, частина КЖ, яка пов’язана з Моріта-терапією, не про зниження тривожності або фобій; вона про повне життя з ними як частиною моменту існування. Західна ідея того, що тривожність,  сором'язливість, страхи, брак впевненості, та інші емоційні стани –  лише допоміжні додатки до моментального усвідомлення, не мають ніякого сенсу для істинного морітиста. Коли я відчуваю страх, цей страх І Є МНОЮ В ЦЕЙ МОМЕНТ; він не є чимось зовнішнім, що може бути видаленим за допомогою розумних слів, або хімічних речовин. Коли це почуття відходить (з будь якої причини), я не є тим же самим «Я», тільки за мінусом цього почуття; повний гештальт того, хто я є, змінюється. Те, що я намагався зробити з цією емоцією, продовжує свою дію на мене після того, як почуття зникло.
Шимонура робить друге зауваження про те, що наполягання Сузукі і його приклади, які показують що думка Дзен інша, допомогли прояснити певні обмеження західної психотерапії. Доки ми намагаємось пояснити східну психотерапію в західних термінах, ми втрачаємо уроки, які вони для нас містять. Ми також втрачаємо усвідомлення нашої власної вузької точки зору і вузьких підходів до подолання невротичних звичок. Я спеціально ухилився від використання фрази «вузьки підходи до лікування» в попередньому реченні, тому що термін «лікування» також представляє обмежену медичну модель, в межах якої практикується західна терапія. Невротичні думки, почуття і поведінка не є тільки симптомами  певної «хвороби» або «неврозу». Вони Є особою, яка страждає. Тому вони не можуть бути видаленими так, ніби вони є ізольованими симптомами хвороби, на кшталт паралічу або спазму м’язів. Сенс життя не відкривається через лікування препаратами – якщо тільки сенс життя не має бути знайденим у помилкових побаченнях, які надає медичний істеблішмент.
З перспективи Моріта-терапії, страхи є схожими більше на лихоманку з тієї точки зору, що вони мають корисну функцію, а також викликають дискомфорт. Люди навіть помирають від лихоманок, тобто певні екстремальні випадки мають лікуватися медичними препаратами, але навіть в таких випадках не роблять спроб зробити людину вільною від лихоманки на все життя. Нам потрібна здібність до лихоманок і страхів для нашого захисту, для безпеки.
Так само, елемент самоаналізу Конструктивного Життя, Найкан, підкреслює обмеженість фокусу західних підходів до психічного здоров’я. На Заході легко продати промову до клієнтів про те, що вони прекрасні і здібні зробити будь що, на що вони звернуть свій розум, яка, однак, є нереалістичною. Пораду клієнтам слугувати іншим у якості відпрацьовування їхнього боргу, як це пропонує КЖ-Найкан, важкіше реалізувати в західній культурі, але вона є ефективною і реалістичною, наскільки таким можуть бути поради. Людина не стає кращою істотою у зв’язку із глибоким розумінням або суворою самооцінкою самої себе. Краща людина народжується через дії. Набагато легше сидіти в терапії та аналізувати чиїсь проблеми, ніж почистити сміття у місті або вибачитися перед тим, кого ми образили. Зрозумійте це глибоко: незалежно від будь-яких інсайтів, ми є те, що ми робимо. Прийміть себе, який критикує і хоче більшого, який незадоволений і чинить супротив прийняттю. Капітуляція і прийняття усього себе – це частина як частина КЖ-активності, так і КЖ-рефлексії. Воно – Конструктивне Життя – пропонує навчальну альтернативу психотерапії, яка є практичною, ефективною і важкою. Існує певна кількість книжок, які описують практику Конструктивного Життя і пропонують вправи для експериментальної перевірки його методів…
 Психоаналіз, який зараз замішений поведінковою і хімічною терапією, здається мені ближчим до релігії, ніж до науки. Будь-які стимули – зі сновидінь, описок, вибору одягу, асоціації слів, дієти, вибору любовників або друзів, або ворогів, або будь-чого – можуть  інтерпретуватися кимось  з яскравою уявою і невеличким тренуванням як інсайти, викликані конфліктами і проблемами клієнта. Ці інсайти отримані не тому, що стимули є посланнями від підсвідомого, а тому, що людство стикається з обмеженим набором конфліктів і проблем. На будь-які стимули можна дивитися як на відбитки того чи іншого з цих людських труднощів. Ніхто не інтерпретує сновидіння як репрезентацію гніву на своє ліжко або зацикленість на своєї лампі.
Деякі психотерапевти і психологи думають, що люди виводять свій Я-образ тільки з однієї частини реальності – такої, як сексуальний розвиток протягом дитинства – частина, на який вони спеціалізуються і на якій, таким чином, вони сфокусовані. Вони просто переспеціалізовні і помиляються. Набагато, набагато більше нашого досвіду як немовлят, досвіду дитинства, юності і дорослого віку вносить вклад в розвиток Я-образу. Люди люблять чути прості історії, які пояснюють хто вони такі. Цей текст також одне з ряду таких пояснень. Вам вирішувати які історії зайве спрощені і неістинні.  
«Наукова гра, гра зцілення, гра знання – могутні людськи структури. Вони наші ігри, наші досягнення, якими ми пишаємось більше всього. Але вони могутні тільки в силу того, що їх бачать як ігри. Коли вони виходять за ці межі, починаються проблеми – з’являються вимоги бути не-грою, а самою реальністю: з’являються експерти, професіонали, священики, статусна влада, які претендують на владу і контроль, і пріоритет. Подивиться на Американську психологічну асоціацію. На Американську психіатричну асоціацію. И будьте обережні. В цей момент ви знайдете ігри, які починали з ціллю зменшити людську безпомічність і закінчують підвищуючи її» - спостерігав Др.Тімоті Лірі. Теж саме можна сказати про психотерапію – вона була створеною для того, щоби знизити людську безпомічність, і тепер занадто часто працює на те, щоби підвищити її. 
Одна з помилок, яку зробила психотерапія, полягає в тому, що вона тримає людей в терапевтичному процесі достатньо довго для того, щоби побачити зміни в їх житті і потім пов’язувати позитивні зміни з результатами застосування терапії. Ви можете збирати кришечки від пляшок достатньо довго для того, щоби помітити зміни у ваших діях, і потім приписати ці зміни збиранню кришечок від пляшок. Зі створенням короткотермінових терапій цей редукціонизм все ще зберігається помітним. Ігнорувати минуле учня безглуздо. Але думати, що ви можете зрозуміти або передбачити наявну поведінку через знання цього минулого вашого учня є помилкою. Люди змінюються весь час. Не існує фіксованої, незмінної особистості, яка визначає чим ви є або ким ви станете. Особистість – це тільки скорочення слів про те, що ви робили нещодавно.

