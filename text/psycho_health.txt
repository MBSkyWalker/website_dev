Визначення «психічного здоров’я» Всесвітньою Організацією Охорони Здоров’я: «психічне здоров’я – це стан добробуту, при якому кожна людина може реалізувати свій власний потенціал та впоратися із життєвими стресами, продуктивно і плідно працювати, а також робити внесок у життя своєї спільноти».
Визначення «психічного здоров’я» за М.Білоусенком, близьке до духу Конструктивного Життя: психічне здоров’я – це здібність людини вести активне життя (активне в сенсі постійного досягнення власних цілей, які реалізують цінності особистості) з будь-яким внутрішнім досвідом: емоціями, думками, образами, спогадами, тілесними проявами. Означає прийняття будь-якого внутрішнього досвіду як нормального, відсутність негативної оцінки будь-яких його елементів, боротьби з ними, намагань модифікувати, «виправити», «полегшити» за рахунок професійної допомоги ззовні (з боку психіатрів та психологів). Опора тільки на власні сили у досягненні своїх цілей, ресурси оточення (за мінусом вказаних вище двох професійних груп), ресурси природного середовища. 
В такому вигляді воно схоже з визначенням ВООЗ, тому що «стан добробуту, при якому людина може реалізувати свій власний потенціал та впоратися із життєвими стресами» як раз співпадає з поняттям «здібність людини вести активне життя (активне в сенсі постійного досягнення власних цілей, які реалізують цінності особистості) з будь-яким внутрішнім досвідом», тому що активне життя в сенсі досягнення важливих цілей – це і є реалізація власного потенціалу, який виражається через дії, і, зрозуміло, подолання стресів без допомоги медицини. 

NB: «Моріта рекомендував забути про лікування невротичних симптомів. Терапевти повинні прагнути до загального здоров'я, а не тільки до лікування ураженої недугою області.
Сузукі [Томонорі Сузукі, відомий японський Моріта-терапевт] говорив, що Моріта вважав здоров’я та психічне здоров’я одним і тим же, оскільки Моріта був цілителем.
Психічний розлад плюс правильне лікування призводить до появи звичайного невротика.
Невроз плюс правильне Конструктивне Життя призводить до появи звичайної людини»
З книги Д.Рейнольдса «Розсіяні зливи: нотатки Конструктивного Життя» (D.Reynolds Scattered Showers: Constructive Living Notes. - 2016)

Роздуми Д.Рейнольдса над текстом Хуей Хая
Моє покликання — не переконувати чи звертати. Радше я роблю доступним альтернативний погляд на те, що в нашій культурі називається «психічним здоров’ям». Конструктивне Життя – це реалістична просвіта розуму. Тому воно практично, корисно, зрозуміло. Одна частина КЖ є особливо корисною у світлі надмірної концентрації Заходу на почуттях та інтелектуалізації. Інша частина КЖ представляє альтернативу надмірному західному індивідуалізму та егоцентризму. Щоразу, коли я читаю тексти інших традицій, я розмірковую над ними з точки зору КЖ. Наступні нотатки виникли під час розгляду трактату Дзен-ченця VIII століття нашої ери Хуей Хая в англійському перекладі.

Медичне лікування вашого мозку
Не виправить ваш розум.
Чого б ви не досягли
Ви захочете більшого.
Визнання цієї тенденції аж ніяк не подолає її.

Ніхто не може відмовитися від того, щоб цінувати похвалу і не любити критику.
Ніхто не віддає перевагу горю над радістю.
Ніяка розумова гімнастика не позбавить нас від тривоги, страху, гніву та відчаю.
Що ми можемо робити – це уникати поведінки, яка заохочує небажані почуття
І продовжувати наше життя, коли вони все одно з’являються.
Робити те, що ви бачите добрим і правильним навіть тоді, коли відчуваєте біль - це чудово.
Вкладати себе в спроби стерти неприємні відчуття
Безплідне марнотратство.
Вони приходять і йдуть за власним бажанням, а не за вашим.

Немає необхідності намагатися відключити свій розум.
Він не ваш ворог. Він просто є.
Зосередьтеся на тому, щоб робити своє життя добре.
Ви краще контролюєте свою поведінку, ніж ви думаєте.
Виконуйте можливе.
Візьміть відповідальність за те, що робите правильно та добре.
Тоді оцініть такий подарунок – у вас немає приводу для гордості.

Успіх і невдача літають поруч
В очікуванні того, щоб бути спійманими поведінкою
І потім зачиненими у клітину інтерпретацій.
Тексти Конструктивного Життя не є магічними, чи божественними, чи просто духовними.
Вони є інструментами зі слів з усіма обмеженнями та потенціалом слів.
Те, у що ви вірите, підтримує вас,
Вас все одно підтримує.
Підтримує зараз.
Використовуйте цю підтримку, щоб робити те, що від вас вимагає реальність.
Робіть те, що добре, правильно і відповідає даному моменту.
Щось допомагає вам зрозуміти, що від вас вимагається.
Тільки ви можете це зробити.


