Я сиджу за столом з безліччю орхідей і дивними квітами протеї, які виглядають так, нібито вони були підняті з дна моря, а не зі схилів Халеакали. Тут, у Вайлуку [місто на Гавайях], більшу частину дня йшов дощ. Здається, що хмари випливають з долини Іао і розливаються по небу і землі. Може бути, в долині є завод по виробництву гроз? Ще один сезон дощів на Мауі.
«Тихоокеанський Центр Здоровя» – це чудово обставлений офіс у Вайлуку, біло-темно-коричневий, з рослинами і світками малюнків в японському стилі сумі-е скрізь, куди б ви не повернулися. І знак на стіні з димчатого скла, обрамленого в дерево, який став би чудовим кавовим столиком, якщо б до нього додали ніжки. Я приїхав сюди, щоб провести терапію Моріти та інші японські «тихі терапії» [Рейнольдс має на увазі японські психотерапевтичні практики, які він описав у книзі «Тихі терапії» (The Quiet Therapies. – Honolulu: University Press of Hawaii, l980)]. Як, чорт візьми, я тут зявився?
У моєму житті багато загадок: антрополог, більш відомий в США психологам, американець, який більш відомий в Японії, чим вдома, християнин, практикуючий терапію, засновану на буддизмі. Можливо, в кінці кінців, це не так вже й дивно – зявитися так далеко в розрахунку миль і температури від мого крижаного місця народження в цей південь лютого. Ключом до цього парадоксу є Моріта-терапія, те, як я наткнувся на неї і як вона проникла в моє життя, як професійну, так і персональну. Можливо, цю історію варто розповісти – хоча б для того, щоб продемонструвати непередбачуваність людського існування.
На момент призову до військово-морського флоту США я майже нічого не знав про Японію, і, звичайно, ніколи нічого не чув про Моріта-терапію. Викладачі в школі Радіоман в Сан-Дієго пообіцяли кращим учням можливість вибору місця служби. Я наполегливо працював для того, щоб отримати можливість відслужити на березі в Англії. Море ніколи не погоджувалося зі мною. В кінці кінців, місцем моєї служби виявився корабель у Тихому океані – ось вам і обіцянки військово-морського флоту! Така непередбачена та небажана обставина змінила мій життєвий шлях. Бойовий транспорт USS Navarro відвіз мене, хоча і з сильною нудотою, але такого, який не втратив цікавість, в Японію.
Я дуже хотів піти з корабля, коли ми пришвартовувалися в Йокосуке, Кобе і Нагасакі. В особливості, мене привабили аскетичні картини, написані чорною тушшю, під назвою сумі-е. Власники магазинів терпеливо ламали голову над моєю мішаниною з малюнків, сигналів руками, ламаної японської та англійської мов, щоб надіслати мене до магазинів з нерозбірливими знаками, але світками непередаваної краси.
Що вразило мене, так це поєднання японської ввічливості і почуття дистанції, свого роду психологічного простору, що розділяв нас. Я відчув стриманість, цензуру речі і вираження обличчя цих японців. Це був певний вид самоконтролю, який був таким же автоматичним і природним, як і всеоб'ємним. Що ще було дивним, коли я усвідомив цю японську стриманість у розкритті себе – стало ясно, що я розділяю цю якість. Незважаючи на всю свою американську відкритість, я виявив, що не хочу розкривати іншим що-небудь, крім обличчя, яке могло б зберегти наші відносини гармонічними і вільними від конфліктів. Можливо, якщо я міг би зрозуміти «незбагнений» ум японців, я б краще володів собою. Так почалося моє залучення у психологію японців. З роками я прийшов до висновку, що ми, люди, маємо набагато більше подібностей, ніж відмінностей. Але наші поверхневі відмінності дійсно проявляються, і тому цінні для залучення уваги та дослідження. Це окремі входи в концептуальні печери людської психології, досить великі, щоб помістити всіх нас.
Моя військово-морська поїздка завершилася, я вступив до Каліфорнійського університету в Лос-Анджелесе з наївною метою зрозуміти японців. Оскільки курси психології виявилися досить вузькими та спеціалізованими для цієї цілі, я поступово переключився на більш широку дисципліну: антропологію. Нова свобода пришла мені на смак. Я хотів знати все про Японію. Був потрібен час, щоб зрозуміти, що цілісна перспектива відрізняється від засвоєння всього, що можна теоретично дізнатися про предмет.
Я купив багато книг про Японію. Просто знання того, що вони були на полиці, дало мені дурну самовпевненість. Але у більшості з них були бібліографії з назвами, яких у мене не було. До мене поступово дійшла неможливість реалізації лавіноподібно-зростаючої задачі читання всієї літератури про японській народ. Більш того, те, що було написане на англійській мові про роботу японського розуму здавалося, як би це сказати, яким-то «зовнішнім», нібито автор гадав або просто висунув гіпотези, засновані на загальних принципах. Я шукав більш близького знайомства.
Матеріали фахівців Моріта-терапії англійською мовою, здавалося б, володіють цією якістю реальної близькості. Ці японські автори писали так, як нібито вони серйозно слухали занепокоєних людей (так само, як Елізабет Кюблєр-Росс слухає вмираючих) і багато думали, перш ніж приступити до паперу. Вони надали записи своїх журналів: розповіді від першої особи про стражданнях і зцілення. Те, що вони писали про японців, я часто перевіряв на своєму власному досвіді, заснованому на зовсім іншій культурі. Коли Моріта-терапевт, доктор Кенширо Охара, приїхав в Лос-Анджелеській центр запобігання самогубствам для досліджень, з'явилася прекрасна можливість для подальшого вивчення ідей Ш.Моріти. Центр запропонував мені перекладати для нього і співпрацювати з перекладом кількох його статей про самогубство. Наша дружба росла. Коли доктор Охара повернувся в Японію, я пішов за ним, щоб надрукувати кілька досліджень для своєї дисертації з Моріта-терапії.
Є певна тривога, пов'язана з життям в іншій культурі, особливо коли в людини існують такі невинні ідеали, які були у мене. Я сподівався, що буду компетентним, і тим не менш, не міг прочитати багато вивісок магазинів або повідомлень, які отримував по пошті. Я не знав, як оплачувати рахунок за електрику; мелодія, яка дзвонила зовні, була не очікуваним фургоном з морозивом, а смитєвозом; продукти на ринку були незнайомими; банк вимагав чорнильну печатку поруч з моїм підписом; і я продовжував їхати в переповнених електричках від жари і слабкості, породженої моїм хворобливим кишковим трактом.
Я продовжував здійснювати помилки у своєї поведінці. Вірно, японці розглядали їх як повсякденні помилки, які можна очікувати від іноземця. Але мій перфекціонізм примушував мене змучено реагувати на будь-яку маленьку помилку. Я відчував себе представником американської антропології перед цими людьми і ніс на себе велику відповідальність у цій ролі. Коли я оглядаюсь назад, все це здається дурним і грандіозним, але в цей час мені не вистачало перспективи.
Більш того, соціальні відносини погіршилися у звязку з моєю стриманості у вираженні своїх недоліків іншим. По-перше, я робив вид, що знаю японську мову більше, ніж це було в реальності. Мені було ніяково постійно переривати інтерв'ю словами: «Будь ласка, скажить це ще раз», «будь ласка, говорить повільніше» або «я не зрозумів, що ви сказали». Витягуючи словника, щоб шукати слово за словом, я виразно почував себе ніяково; я міг тільки здогадуватися, як це впливало на перебіг думок мого співрозмовника. Я почав кивати і посміхатися, навіть коли пропустив цілі речення. Це звучить досить грубо, але я збрехав про свою компетентність у своїй поведінці.
Одним із результатів цього було те, що взаємодія стала складною. Я не міг занадто довго розмовляти з японцем, інакше моя брехня могла бути розкритою. Я не можу розмовляти з однією і тою ж людиною занадто часто, побоюючись, що в розмові буде посилання на те, що було сказано раніше. І тоді знову буде доведено мою некомпетентність. Моя головна робота полягала в тому, щоб представити гарний образ замість реальності.
Весь цей час я вивчав терапію, яка радила приймати усі почуття такими, які вони є, і робити те, що дійсно потрібно робити. В кінці кінців, у мене з'явилася можливість застосувати ці принципи до мого власного випадку. Мені було необхідно прийняти своє збентеження, нерішучість, щоб розкрити свої недоліки іншим, і продовжити бесіди та спостереження. Раптового прориву не відбулося, але дослідження почали прогресувати, як тільки я визначив ці пріоритети. Я менше працював над спробами контролювати свої почуття, над спробами створити враження на інших, і більше над тими дослідженнями, заради яких я приїхав. Писати про це просто, але процес вимагав багато уваги до найближчих завдань, момент за моментом.
Дуже розумним було те, що Моріта-терапевти вимагали, щоб я проходив лікування як пацієнт і лікував інших пацієнтів як терапевт у доповнення до моєї ролі в якості стороннього спостерігача. Вони не прагнули перетворити мене з антрополога в психотерапевта, а швидше відчували розумну недовіру до інтелектуального розуміння стороннім того, що вони роблять. Сьогодні, коли я читаю недавні статті, написані на англійській мові людей, які відвідали лише кілька клінік в Японії або читали про них в літературі, я можу зрозуміти обережність морітистів. Деякі з них тоді бачили в мене людину, яка представить їх терапію західному світу. Вони хотіли переконатися, що я знаю про неї на власному досвіді.
Дисертацію було завершено в 1969 році, а в 1976 році з'явилася книга «Моріта-терапія», яка виросла з неї [Reynolds D. Morita Psychotherapy - University of California Press; First Editionб 1976]. Тим часом ми розробляли реальну американську Моріта-терапію. Я навчав лікарів-психіатрів та інтернів з клінічної психології в Медичній школі Університету Південної Каліфорнії. Були проведені семінари для соціальних працівників, медичних працівників та волонтерів. В книгах стали з'являтися статті і глави. Ми були обережні, щоб уникнути модного іміджу Південної Каліфорнії. Замість цього ми зробили упор на процвітаючу п'ятдесятирічну історію Моріта-терапії в Японії.
До кінця 1981 року невелика група американців пройшла сертифікацію з практики Моріта-терапії. Сертифіковані в Інституті TōDō в Лос-Анджелесе та в «Тихоокеанському Центрі Здоров’я» на Мауі спеціалісти продемонстрували не тільки робоче знання своїх принципів. Вони також показали здатність застосовувати ці принципи у власному житті та житті своїх пацієнтів, практикуючи під моєю наглядом.
Сидячи тут, в «Тихоокеанському Центрі Здоров'я» на Мауі, куди я приїхав, щоб навчати ще кількох спеціалістів в області охорони здоров'я, приємно бачити, що ідеї Морити більше не обмежуються Японією. Західні ідеї були включені в міжнародну теорію Моріти, американські інновації змінили японську теорію та практику. Наші статті на англійській мові перекладаються і публікуються на японській мові, щоб стимулювати нові погляди та практики.
В даний час на Заході немає нічого, що могло б порівнятися з морітиськими лікарнями і клініками, або з п'ятитисячною організацією морітистів Seikatsu no Hakkenkai. Але в цій книзі і в тій, яка їй передувала, в книзі «Тихі терапії», я спробував показати практичну застосовність ідей Морити в західному контексті. В кінці кінців, я дізнався не про них і про нас... а тільки про Нас.
З книги Д.Рейнольдса «Конструктивне Життя» (Reynolds D. Constructive Living. - Honolulu, University of Hawai’i Press, 1984)

1994 Стаття в журналі
Моріта-терапія і я
Девід К. Рейнольдс, доктор філософії
Коли я був на флоті, мій корабель відвідав кілька японських портів [1959 р.]. Я захопився психологією японців, тому що бачив багато спільного між японським і моїм власним розумом. Якби я міг зрозуміти розум японців, я міг би краще зрозуміти свій власний розум. Я вступив до UCLA [Калифорнийский университет в Лос-Анджелесе] з метою зрозуміти японську свідомість. Але японці іноді говорять татемає, а не хонне. Щоб зрозуміти думку японців, я повинен дізнатися, що насправді думають японці [У Японії хонне і татемає є термінами, що стосуються почуттів і зовнішньої поведінки людини. Хонне стосується справжніх почуттів і бажань людини (本音, «справжній звук»), а татемає, навпаки, стосується поведінки та думок, які людина демонструє публічно (建前, «побудований спереду», «фасад»]. Я зацікавився терапією Моріта, тому що думав, що, можливо, японські пацієнти з неврозами будуть говорити хонне під час терапії, щоб вилікуватися. Тож терапія Моріта дала мені шанс дізнатися принаймні про те, що думають невротичні японці, але не те, що думають нормальні японці.
У той час, коли я був аспірантом Каліфорнійського університету в Лос-Анджелесі, доктор Кенширо Охара прийшов навчатися до Центру запобігання самогубствам у Лос-Анджелесі. Я познайомився з ним, і ми співпрацювали над перекладом кількох його статей про самогубство англійською мовою. Коли доктор Охара повернувся до Японії, він люб'язно запросив мене до Японії. Він познайомив мене з кафедрою психіатрії Університету Джікей, Кора Косейін, Національним інститутом психічного здоров’я Японії та багатьма терапевтами Моріта. Я приїхав до Японії, щоб дослідити терапію Моріта для моєї докторської дисертації з антропології.
Я почав вивчати терапію Моріта як сторонній спостерігач, молодий учений, який цікавився лише інтелектуально. Але незабаром я виявив, що терапія Моріта включає в себе корисний спосіб життя для всіх, у тому числі для мене. Як чужинець у Японії, який не володів японською мовою та мало розумів японські звичаї, мої схильності до шинкейшицу [тривожної помисливості] посилилися. Я страждав від тайдзінкьофушо, страху перед польотом і багатьох психосоматичних скарг. Доктор Такехіса Кора сказав мені, що я маю вивчати терапію Моріта не лише як сторонній науковець, але й як пацієнт і як терапевт. З цих трьох точок зору я міг справді зрозуміти терапію Моріти. Тож я пішов до клініки доктора Томонорі (Чіджуна) Сузукі, щоб пройти повний постільний режим [перша стадія класичної терапії Моріти], навчався в стаціонарних палатах Кора Косейін та Університету Джікей, а також відвідав багатьох терапевтів Моріта та їхніх пацієнтів. Приблизно в 1967-1968 роках між терапевтами Моріта не було багато контактів. У той час, можливо, я був єдиною людиною, яка відвідала та порівняла стільки лікарень і клінік Моріти.
Директором японського Національного Інституту Психічного Здовров’я (тоді він називався Kokuritsu Seishin Eisei Kenkyu Jo) був доктор Масаакі Като. Він запропонував мені вивчити інші японські методи лікування, такі як Найкан, Сейза, Шадан та інші, щоб порівняти їх із терапією Моріта. Тому мої дослідження розширилися. Але основа для мого порівняння методів лікування та суть мого розуміння походять із терапії Моріта. Для мене було (і є) важливим жити за ідеями Моріти, а не просто вивчати і звітувати про них і використовувати їх у перевихованні (сайкьоіку) студентів/пацієнтів, терапевтів і суспільства. Я повернувся до США і написав свою дисертацію в UCLA про терапію Моріта. Дисертація стала книгою англійською мовою «Morita Psychotherapy» (University of California Press) і книгою японською мовою «Nihonjin to Morita Ryoho» (Hakuyosha). Я почав викладати теорію та практику Моріти як доцент Школи громадської охорони здоров’я Каліфорнійського університету в Лос-Анджелесі та кафедри людської поведінки та психіатрії Медичної школи Університету Південної Каліфорнії.
Студенти медичної школи знайшли ідеї Моріти корисними для їхньої медичної освіти. Наприклад, один студент прийшов до мене в кабінет, тому що він соромився проходити свій перший огляд органів малого тазу молодій жінці. Ми говорили про природність почуттів. Його завдання полягало не в тому, щоб боротися зі своїми почуттями, а в тому, щоб провести найкраще обстеження малого таза, поки він був збентежений. Його увага була спрямована на те, щоб добре скласти іспит. У медичній школі, коли студенти шинкейшицу приходили до мене в офіс на серію індивідуальних занять, вони не платили мені грошей. Натомість я просив їх приносити мені те, що вони зробили своїми руками, відчуваючи тривогу чи страх. Вони пекли печиво, виготовляли вироби ручної роботи, висаджували маленькі рослини в горщиках і приносили їх на наші амбулаторні сесії. Вони виявили, що коли вони залучалися (зосереджували увагу) на роботі своїми руками, вони мали моменти полегшення від тривоги та страху. Це був урок Моріти для них і певна плата для мене.
У 1981 році я став директором TōDō Institute в Лос-Анджелесі. Там я міг проводити повний робочий день, навчаючи методів Моріти терапевтів і страждаючих студентів. Я включив Моріту та Найкан в те, що я називаю «Конструктивним Життям». Слова «Конструктивне Життя» мають широкий освітній відтінок на відміну від японського медичного відтінку слів «Моріта-терапія», однак основою Конструктивного Життя є теорія і практика моритизму. Однак є деякі людські проблеми, для вирішення яких корисний підхід, подібний до Найкан. Моріта-терапія є найбільш ефективною з учнями шинкейшицу та з тими, в кого є елементи шинкейшицу, а вони є в кожному з нас. Але терапія Моріта — це підхід джирікі [джирікі – опора на власні сили], і вона не настільки ефективна для людей, які не знають, що потрібно робити (насубекі кото), які не мають сенсу в житті, які не бажають важко працювати (дорьоку) в житті. А терапія Моріта несе в собі небезпеку зміщення егоцентризму неврозу від симптомів до егоцентризму в приватних цілях. Ви можете знайти багатьох японських Моріта-терапевтів, які зосереджені на собі через свою гордість підходом джирікі Моріти.
Інтенсивний Найкан [на протязі тижня на самоті з інструктором] не є частиною Конструктивного Життя, але ідеї Йосімото є цінною частиною теорії Конструктивного Життя. Тарікі-підхід [тарікі – опора на зовнішню силу, наприклад Бога] Найкан врівноважує джирікі Моріти, дозволяючи студентам побачити обидві істини: 1) що вони повинні докладати зусиль, щоб робити те, що потрібно (Моріта), і 2) що вони також отримують користь від зусиль інших (ikasarete iru, Найкан). Симптоми шинкейшицу менш турбують, коли ми приймаємо реальність такою, як вона є. І терапія Моріта, і Найкан – це прийняття реальності такою, якою вона є. Наприклад, одне з наших завдань у Конструктивному Житті – писати листи подяки (контрольована дія), а не листи вдячності (неконтрольоване почуття) батькам – містить як морітиські, так і найканські елементи. Сам Моріта сказав одному пацієнту, який скаржився, що батьки його не люблять, піти вибачитися перед батьками за те, що він такий, якого важко любити.
Конструктивне Життя багато в чому базується на розширеннях і адаптаціях думки Моріти. Щоб дізнатися більше про це питання, прочитайте книгу «Тисяча хвиль» (Reynolds D. A Thousand Waves. New York, William Morrow, 1990)… Щороку я відвідував національні та міжнародні зустрічі з Моріта-терапії. Було цікаво спостерігати за розширенням застосування ідей Моріти за межами вузької діагностичної категорії шинкейшицу. Моріта-терапія – це не просто засіб лікування неврозу; це можливість переоцінити мету всієї психотерапії. Доктор Наотаке Шинфуку — психіатр, який глибоко зацікавлений у фундаментальних філософських передумовах і цінностях, що лежать в основі психіатрії та психотерапії. Терапія Моріта, з його точки  зору, кидає виклик західній психотерапії, розглядаючи почуття (навіть тривогу, сором'язливість і реттокан [«комплекс неповноцінності» японською]) як природні явища. Моріта-терапія підтримує особисту відповідальність за поведінку, незалежно від того, які почуття ви відчуваєте. Ми живемо в епоху, коли західна психотерапія надає моральні та юридичні виправдання для дисфункціональної та безвідповідальної поведінки. Результатом є те, що Америка має багато соціальних проблем. Моріта-терапія пропонує альтернативну терапію, яка підтримує людину та захищає суспільство. Іноді я думаю, що японські Моріта-терапевти не усвідомлюють, якою перлиною є Моріта-терапія. Деякі японські морітисти намагаються виміряти й оцінити методи Моріти за стандартами західної психотерапії (наприклад, психоаналізу чи поведінкової терапії). Але терапію Моріта неможливо порівняти із західною терапією. Вона набагато практичніша і реалістичніша. Будь-яка спроба зробити терапію Моріта схожою на західну консультативну психотерапію послаблює її та зменшує її цінність. Західна психотерапія повинна стати більше схожою на терапію Моріта. Понад двадцять п’ять років я працював над тим, щоб представити цінну психотерапію та спосіб життя Моріти на Заході. Захід також потребує мудрості Моріти. 
Зараз у всьому світі є понад сто тридцять сертифікованих інструкторів з Конструктивного Життя, включаючи трьох інструкторів у Японії та двадцять інших японців, які закінчили сертифікаційний тренінг у травні 1995 року. Більше трьохсот людей пройшли сертифікаційний тренінг протягом останніх п’ятнадцяти років. Понад три чверті десятиденного сертифікаційного тренінгу присвячено навчанню терапії Моріта. Звичайно, це більше часу, ніж витрачається на навчання терапії Моріта майже в усіх медичних школах Японії.
У рамках моїх зусиль поширити ідеї Моріти в усьому світі, я написав п’ятнадцять книг у цій галузі для американців і три книги для японської молоді. Японці та американці повинні знати, що існує альтернативний спосіб впоратися з емоціями та поведінкою Моріти. Деякі англомовні книги перекладено німецькою, тайською, іспанською та японською мовами. Ідеї Моріти мають сенс для людей у всьому світі. Наші інструктори живуть у Японії, США, Канаді, Мексиці, Новій Зеландії, Англії, Німеччині та інших країнах.
На Заході є багато нових застосувань ідей Моріти. Нещодавно Ріверсайд-Школа в Массачусетсі (школа-інтернат для хворої молоді) змінила психодинамічну орієнтацію на реалістичну орієнтацію на основі терапії Моріта та Конструктивного Життя. Психотерапевти, соціальні працівники, лікарі, консультанти, медсестри та інші впровадили методи Моріти у свою практику. Потроху знання про терапію Моріта поширюються по всьому світу, оскільки методи є зрозумілими та ефективними. Тому моя робота полегшується завдяки широкому людському підходу Моріти. Моріта-терапія – це не тільки терапія для японців, це терапія для всього світу.
І це терапія і спосіб життя особисто для мене. Я продовжую боятися літати. Тим не менш, завдяки Моріті, я літаю щороку, двічі на рік, до Японії та в інші штати США, щоб читати лекції. Іноді я сором’язливий, іноді невпевнений, іноді страждаю від психосоматичних проблем, іноді розчарований розривом між моїми ідеалами та цілями та реальністю. Теорія та практика Моріти тримають мене на землі, коли моя голова в хмарах. Застосування морітиських принципів у моєму повсякденному житті дає мені інформацію для написання книг і навчання студентів. Немає розриву між моїм повсякденним життям і моєю освітньою практикою терапії Моріта з іншими. Я знаю психоаналітиків, які є психоаналітиками лише у своїх кабінетах, а не в повсякденному житті. Я знаю Моріта-терапевтів, які є Моріта-терапевтами лише у своїх кабінетах, а не в повсякденному житті. Але можливо і цінно жити за принципами морітизму в офісі та поза ним. Тоді стає зрозумілою справжня глибина терапії Моріта.
Коли я вперше поїхав до Японії, я погано розумів японську мову. Багато звуків, які я чув, не мали для мене сенсу; вони були безглуздим шумом для мого чужого вуха. Однак коли я навчився говорити по-японськи, звуки стали зрозумілими. Я не міг перетворити звуки на безглуздий шум, навіть якби хотів це зробити. Принципи життя Моріти такі. Як тільки ми їх добре засвоїмо, ми не зможемо повернутися до старих виправдань, заснованих на почуттях, і безвідповідальної поведінки. Моріта-терапія пропонує нам всю нашу природну, базову, людську мову життя.

1995 Міжнародні зустрічі з терапії Моріта
Моріта-Терапія, Конструктивне Життя та Китай
Девід К. Рейнольдс, доктор філософії
Constructive Living Center
Кус-Бей, Орегон, США
Анотація
У 1988 році як тимчасовий радник Всесвітньої організації охорони здоров’я я представив терапію Моріта та конструктивний спосіб життя психіатрам з усієї Китайської Народної Республіки. Завдяки роботі доктора Охари, пана Окамото та інших японських піонерів, ідеї Моріти отримали визнання в китайській психіатрії. Багато ідей, що лежать в основі терапії Моріта та Конструктивного Життя, можна простежити до китайської думки. У цій статті я розглядаю деякі з особливостей традиційної китайської медицини та їх застосування в Конструктивному Житті з основою в терапії Моріта.
1) Традиційна китайська медицина має сильний профілактичний елемент.
2) Концепція рівноваги важлива в китайській медицині.
3) Китайська медицина цілісна.
4) Китайська медицина заснована на досвіді.
5) Китайські лікарі не приймали сліпо західну медичну теорію та практику.
6) Люди діють в реальності. Реальність включає оточення, інших людей, стан  розуму/тіла та особисту історію. У цьому сенсі психотерапія в Китаї має бути реалістичною.

Вступ
Тут я представляю хроніку адаптації психотерапії до культурних цінностей і потреб людей. Навесні 1988 року доктор Наотака Шинфуку з Всесвітньої організації охорони здоров'я та уряд Китайської Народної Республіки запросили мене провести серію семінарів того ж року восени. Я вже взявся за адаптацію ідей двох японських психотерапій (Моріта і Найкан), щоб вони відповідали смакам і потребам жителів Заходу (Reynolds, 1984, 1989, 1993, 1995). Те, що я назвав «Конструктивне Життя», знаходило все більше визнання на Заході. Про це писали New York Times, Vogue, East/West Magazine, Yoga Journal та інші газети і журнали, про це говорили на телебаченні та радіо. Навесні 1988 року на Заході було майже п'ятдесят сертифікованих інструкторів Конструктивного Життя. Зараз є майже сто п’ятдесят сертифікованих інструкторів у Канаді, Японії, Новій Зеландії, Європі, Мексиці та США. У 1988 році найбільш продаваний підручник з психології для коледжів містив опис Конструктивного Життя на повну сторінку. Професійні журнали з психіатрії та психології містили статті на цю тему. Інформаційний бюлетень «Конструктивне Життя» поширювався серед сотень читачів.
Завдяки цій успішній модифікації японських психотерапевтичних методів для західних народів здавалося можливим зробити відповідні модифікації для китайців. З цією метою в 1988 році я почав читати книги про китайську медицину. Незважаючи на те, що Конструктивне Життя базується на освітній, а не на медичній моделі, мої спонсори та учасники семінарів матимуть медичну освіту. Жодні основні моменти Конструктивного Життя не будуть змінені, але акценти та способи подання матеріалів можуть бути розроблені так, щоб зробити Конструктивне Життя більш корисним для китайців.
Традиційна китайська медицина
У проникливій статті В.Т.Джонс (1976) протиставляє дві парадигми науки на Заході. Одна парадигма конфігурує науку як абстрактну, статичну, дискретну та опосередковану. Інша характеризує науку як конкретну, динамічну, безперервну і безпосередню. Джонс стверджує, що ці моделі науки є похідними від поглядів на світ – перша представляє акценти на Заході, а друга – на Сході, зокрема в традиційному Китаї. Звичайно, Джонс визнає, що риси обох парадигм присутні і на Сході, і на Заході; він пише про вподобання і  схильності.
Розглянемо більш детально елементи традиційної китайської медицини. 1) Вона динамічна, зміни в ній сприймаються як належне. Застій (якщо він взагалі колись станеться) – ось що потребує пояснення. 2) Акцентується безперервність, аспекти взаємопов'язанності, взаємопроникнення. Важко осмислено витягнути з контексту дискретні змінні. 3) Виділено конкретну індивідуальність і унікальні елементи окремих випадків. Абстракції тісно прив’язані до прикладів, випадків і прагматичних проблем. 4) Описується особистий досвід і участь, а не дистанційне спостереження. Я міг би додати до аналізу Джонса п’ятий елемент: 5) Оцінка природного над штучним і сконструйованим.
Джонс стверджує, що традиційні китайські лікарі цитували конкретні епізоди та випадки більше, ніж абстрактні закони природи. Вони відмовлялися створювати штучні межі між людиною та природою, між фізіологією та психологією, соціологією та політикою. Людські стосунки між практиком і пацієнтом були невід’ємною складовою процесу лікування.
У цьому східному ставленні до науки є якась скромність і визнання обмежень. Джонс цитує цитату Джозефа Нідхема про китайську віньєтку: «Пенумбра сказала Тіні: «В одну мить ти рухаєшся, в іншу – ти відпочиваєш. В одну мить ти сідаєш, а в іншу – встаєш. Чому така нестабільність мети?» 
«Чи повинна я залежати, — відповіла Тінь, — від чогось, що змушує мене робити те, що я роблю?... І чи має це щось, у свою чергу, залежати від чогось іншого, що змушує його робити те, що воно робить?.. «Хіба моя залежність не більше схожа на несвідомі рухи луски змії чи крил цикади?» (с. 397). 
Джонс закінчує свій нарис такою порадою: «Ми повинні чітко висловити припущення, які лежать в основі західної медицини та її практики, і звільнитися від ілюзії, що західна медична наука є істинною, а інші погляди, в тій мірі, в якій вони відхиляються від наших, є хибними». (стор. 403)
Однією з функцій Конструктивного Життя було прояснення деяких припущеннь, що лежать в основі західної психотерапії. Наскільки психотерапію, західну чи східну, слід вважати медициною чи наукою, залишається відкритим питанням. Можливо, психотерапію слід вважати формою освіти. Моріта назвав свій метод сайкьойку (перевиховання). Я вважаю, що розуміння принципів Конструктивного Життя, заснованих на терапії Моріта, принаймні дасть новий погляд на цілі та методи психотерапії. Більше того, Конструктивне Життя пропонує ефективний метод боротьби з людськими стражданнями на рівні, який прорізає культурні кордони. Він базується на принципово людському досвіді, який приваблює людей на Сході та Заході. Завдання полягає в тому, щоб представити принципи Конструктивного Життя в термінах, зрозумілих і прийнятних для терапевтів і їхніх клієнтів (точніше, для інструкторів і їхніх учнів).
Ще одним корисним ресурсом, коли я працював над адаптацією опису Конструктивного Життя до потреб Китаю, була книга Маргарет Лок «Медицина Східної Азії в міській Японії». Професор Лок зібрала інформацію про імпорт китайської терапевтичної системи до Японії. У книзі Лок описані наступні принципи традиційної китайської медицини:
1. Стан соціальної, психологічної та/або фізіологічної дисгармонії або дисбалансу викликає хворобу (стор. 29,38).
2. Люди є частиною природи, підвладною природним силам. Будучи частиною цілої природи, ми не можемо відокремити частини від цілого, не ігноруючи життєво-важливу динамічну взаємодію з навколишнім середовищем, яке постійно змінюється (стор. 33).
3. Діагностика передбачає більше, ніж виявлення певного захворювання; це передбачає пошук зв'язку між тілом і суспільством та іншими аспектами природи (стор. 40).
4. Метою лікування є досягнення найкращої адаптації до загального середовища, в тому числі суспільства (стор. 43).
5. Здоров'я та хвороба є природними частинами течії, зміни природних подій. Вони є частиною динамічного континууму, а не дихотомічного чи статичного. Зміни в нашому здоров’ї відбуваються протягом дня, протягом хвороби, з віком (стор. 43, 44).
6. Китайська традиційна медицина займається досягненням балансу, щоб запобігти хворобам (стор. 44).
7. Спосіб досягнення балансу полягає в створенні гармонії, а не в боротьбі чи прямому нападі (стор. 46).
8. Правильна освіта має невід’ємну участь у зціленні (стор.48).

Терапія Моріта, Конструктивне Життя та китайська думка
Люди діють в реальності. Реальність включає фізичне оточення, інших людей, стан розуму/тіла та особисту історію. У цьому сенсі психотерапія в Китаї має бути реалістичною. З різних джерел я міг би підсумувати деякі цінності, які, здавалося б, співзвучні морітиським принципам Конструктивного Життя:
1) Традиційна китайська медицина має сильний профілактичний елемент. Здатність терапії Моріта та Конструктивного Життя запобігти невротичним стражданням через освіту потребує більшої уваги.
2) Концепція рівноваги важлива в китайській медицині (інь і ян є прикладами цього занепокоєння рівновагою). Конструктивне Життя представляє можливість рівноваги між особистістю та суспільством, між бажаннями та досягненнями, між поведінкою та почуттями.
3) Китайська медицина цілісна. Думка про різке захоплення окремих симптомів без уваги до їх відповідності загальній картині життя пацієнта є огидною. Конструктивне Життя також є цілісним. Як і терапія Моріта, воно спрямоване не на усунення конкретних симптомів, а на формування характеру.
4) Китайська медицина заснована на досвіді. Він заснований на спостереженні реальних результатів у реальному світі, а не на бажаннях чи мріях про те, що має бути. Основою неврозу Моріта вважав розбіжність між ідеалістичним, нереалістичним мисленням невротиків шинкейшицу та реальним світом. Спостереження реальності та життєвий досвід також є важливими елементами Конструктивного Життя.
5) Китайський народ прагне підтверджувати свої культурні основи. Китайці мають розумне зобов’язання зберегти те, що є китайським, уникаючи бездумного прийняття західних способів і цінностей. Моріта і Конструктивне Життя багато в чому завдячує китайській думці. Відома китайська книга «Дао де цзин» була інтерпретована в термінах Конструктивного Життя (Reynolds, 1993). Легко знайти зв'язки між морітиською ідеєю та даосизмом і чань-буддизмом [Дзен-буддизмом].
Моя мета, презентуючи матеріал «Морітизм» і «Конструктивне Життя» китайським фахівцям із психічного здоров’я, — зменшити непотрібні невротичні страждання в Китаї. Одним із побічних ефектів представлення цього матеріалу є демонстрація чітких зв’язків між китайською думкою та Конструктивним Життям за допомогою терапії Моріта. У певному сенсі китайська думка повертається до Китаю, пройшовши через Японію та Америку.
Список літератури
Jones, W.T. "World Views and Asian Medical Systems: Some Suggestions for Further Study" in Asian Medical Systems / Charles Leslie, ed.  Berkeley: University of California, 1976
Lock, Margaret. East Asian Medicine in Urban Japan Berkeley: University of California Press, 1980.
Reynolds, David K. Morita Psychotherapy. (English, Japanese, and Spanish editions) Berkeley: University of California Press, 1976.
Reynolds D.K. Constructive Living.   Honolulu: University of Hawaii Press, 1984.
Reynolds D.K. ed. Flowing Bridges, Quiet Waters.  Albany: SUNY Press, 1989.
Reynolds D.K. ed. Plunging Through the Clouds. Albany: SUNY Press, 1992.
Reynolds D.K. Reflections on the Tao te Ching. New York: Morrow, 1993.
Reynolds D. K. A Handbook for Constructive Living. New York: Morrow, 1995 (September).
